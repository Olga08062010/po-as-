<h1>IKT-stránka 3</h1>

<h2><strong>VLNY VEDER</strong></h2>

<p>Vlny veder jsou období abnormálně vysokých teplot a indexu horka. Definice vlny veder se liší vzhledem ke změně teplot v různých geografických lokacích. Termín lze definovat jako několikadenní události spjaté s abnormálně horkým počasím (u nás takřka jen v létě), které mají dopady na přírodní prostředí i lidskou společnost. Mezi závažné dopady patří zvýšená nemocnost a úmrtnost, stres pro hospodářská i volně žijící zvířata, poškození zemědělských plodin, šíření škůdců a přílišná spotřeba elektřiny pro chlazení.Vysoké teploty jsou často doprovázeny vysokou úrovní vlhkosti, ale mohou být také katastrofálně suché.[14] Protože vlny veder nejsou viditelné jako jiné formy nepříznivého počasí, jako jsou hurikány, tornáda, bouřky, jsou jednou z méně známých forem extrémního počasí.[15] Silná vedra mohou poškodit obyvatelstvo a úrodu v důsledku možné dehydratace, hypertemie, křečí z horka, tepelné expanze či úpalu. Vysušená půda je náchylnější k erozi, čímž se zmenšuje půda dostupná pro zemědělství. Výskyt lesních požárů může nabývat na intenzitě, protože suchá vegetace zvyšuje pravděpodobnost vzplanutí. Může také dojít k poklesu populací hospodářských zvířat a dalších živočichů.</p>
<p>Na nadměrné horko reagují rostliny uzavřením průduchů, což slouží jako ochranný mechanismus pro zadržení vody, ale také omezuje absorpční schopnosti rostlin. To zanechává více znečišťujících látek a ozónu v ovzduší, což vede k vyšší úmrtnosti populace. Vlny veder v Evropě v roce 2003 způsobily odhadem přes 50 000 nadměrných úmrtí, která postihla především zranitelné skupiny, a to staré nebo nemocné.Vlny neobyčejně vysokých teplot se vyskytují také v mořích a oceánech, označují se jako Marine heat waves. Mívají ještě větší plošný rozsah a mnohem delší trvání.</p>
<img src="M:\IKT\WEB\pokusy\obrazky\drought.jpg" width="300" height="200">
